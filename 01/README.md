# Laboratorul 01

## Instalarea mediului de dezvoltare
Puteți descărca IDE-ul PyCharm de pe site-ul oficial [JetBrains](https://www.jetbrains.com/pycharm/download/).

Folosind adresa de email instituțională, puteți obține o licență gratuită pentru produsele JetBrains [aici](https://www.jetbrains.com/community/education/#students).

## Cerințe
1. Se citesc două numere întregi, date fiecare pe o linie. Să se afișeze suma și produsul acestora.
Variante de afișare: 
   - pe aceeași linie separate cu spațiu / separate cu virgula
   - pe linii diferite 
   - mesaj de forma: `suma numerelor ... si ... este ..., iar  produsul este ...`

2. Se citesc trei numere, `a`, `b` și `c`, reprezentând coeficienții ecuației de gradul 1 `ax + b = c`. Să se afișeze soluţiile acestei ecuaţii.

3. Se citește un număr întreg de la tastatură. Să se determine dacă acesta este par și să se afișeze un mesaj
corespunzător. De exemplu, pentru numărul `12` se va afișa mesajul `numarul 12 este par`.

4. Se citesc trei numere reale `a`, `b` și `x`, date fiecare pe o linie. Să se verifice dacă numărul `x` aparține intervalului `[a, b]`
și să se afișeze un mesaj corespunzător.

5. Se citesc 3 numere naturale `a`, `b` și `c`. Verificați faptul că numerele respective pot reprezenta ore, minute și secunde,
iar în caz afirmativ afișați cele 3 numere sub forma `hh:mm:ss`. Dacă valorile citite sunt incorecte, afișați un mesaj corespunzător.

6. Se citește o expresie de forma `x op y`, unde `x` și `y` sunt două numere reale nenule, iar `op` este unul dintre
   operatorii `+`, `-`, `*` sau `/`. Să se afișeze pe ecran rezultatul expresiei citite sub forma `x op y = r`, cu o precizie de 2 zecimale.
   Dacă operatorul introdus este incorect, se va afișa un mesaj de eroare.

7. Scrieți un program care să citească de la tastatură două numere întregi, două numere reale și două caractere, câte
două pe linie, separate cu spațiu, iar apoi să le afișeze astfel:
   - toate pe un singur rând, în ordinea în care au fost citite;
   - fiecare pe câte un rând;
   - câte două pe un rând.
