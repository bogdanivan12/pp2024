# Laboratorul 03

## Cerințe
1. Se citește un număr natural `n`. Să se verifice dacă este palindrom.
Un număr se numește palindrom dacă prima lui cifră este egală cu ultima, a doua cu penultima și așa mai departe.
De exemplu numerele `1221`, `505` și `7` sunt palindromuri, în vreme ce `500`, `1410` și `2424` nu sunt palindromuri.

2. Calculați cel mai mare divizor comun a două numere citite de la tastatură.
   - prin scăderi repetate;
   - prin împărțiri repetate.

3. Se citește un număr natural `n`. Afișați descompunerea lui `n` în factori primi.

4. Se citește un număr natural `n` (`n≥2`) și se cere să se scrie cel mai mic număr natural care are aceiași divizori primi ca `n`.
**Exemplu:** dacă `n=75`, se scrie numărul `15`, iar dacă `n=7`, se scrie numărul `7`.

5. Se citește numărul natural n. Să se afișeze următoarea piramidă de numere:
   ```
   1
   1 2
   1 2 3
   .......
   1 2 3 ... n
   ```

6. Se dă un număr natural `n`. Afișați în ordine descrescătoare primele `n` numere naturale impare.

7. Se citește un număr natural nenul `n`.
   - Să se genereze primii `n` termeni ai sirului lui Fibonacci.
   - Să se genereze toți termenii șirului lui Fibonacci mai mici decat `n`.

8. Se citește un număr natural `n` și apoi `n` numere, fiecare pe un rând. Determinaţi primul număr par dintre cele `n` numere.
Dacă nu au fost citite numere pare, se va afişa doar mesajul `IMPOSIBIL`.

9. Se citește un număr natural `n` și apoi `n` numere, fiecare pe un rând. Determinaţi ultimul număr prim dintre cele `n` numere.
Dacă nu au fost citite numere prime, se va afişa doar mesajul `IMPOSIBIL`.

## Temă
10. Un meșter trebuie să paveze întreaga pardoseală a unei bucătării cu formă dreptunghiulară de dimensiune `L1 × L2` centimetri, cu plăci de gresie pătrate, toate cu aceeași dimensiune.
Știind că meșterul nu vrea să taie nici o placă de gresie și vrea să folosească un număr minim de plăci, să se determine dimensiunea plăcilor de gresie de care are nevoie, precum și numărul lor.
De exemplu, dacă `L1=440 cm` și `L2=280 cm`, atunci meșterul are nevoie de `77` de plăci de gresie, fiecare având latura de `40 cm`.

11. Se citește numărul natural n, şi două caractere c şi d. Să se afișeze următorul pătrat, format din n linii şi n coloane:
       ```
       ccc...cc
       cdd...dc
       ....
       cdd...dc
       ccc...cc
       ```

12. Se citesc două numere naturale `a` și `b`. Să se afișeze cel mai mic număr Fibonacci din intervalul `[a, b]`.

13. Se citește un număr natural `n` și apoi `n` numere, fiecare pe un rând.
    - Să se afișeze câte numere pare sunt în șir;
    - Să se afișeze câte numere prime sunt în șir.

14. [pbinfo.ro - NrDivMax](https://www.pbinfo.ro/probleme/245/nrdivmax)